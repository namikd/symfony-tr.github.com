
Symfony2 belgeleri türkçeleştirme projesi adındanda anlayacağınız 
gibi [Symfony2](http://symfony.com/doc/current/book/index.html) 
resmi belgelerini türkçeye çevirme projesidir. 
Bu proje aynı Symfony2 Projesi gibi tamamen açık kaynak kodlu ve dileyen 
herkezin katılabileceği **özgür** bir projedir. 
Bu belgelerin tamamının türkçeye çevrilmesine sizde destek verebilirsiniz.

Şimdi bazı merak edebileceğiniz soruların cevaplarını verelim.

### Symfony2 nedir ?

Symfony2 tam tanımıyla, PHP üzerinden geliştirilmiş ve bünyesinde JAVA,
Ruby, Python dilleri üzerinden hali hazırda dünya da en iyi bilinen 
frameworklerinin çoğu özelliğini bünyesine alıp, bildiğimiz klasik 
*framework* yaklaşımına çok yenilikçi çözümler getiren ve asıl amacı
**karmaşık web uygulamalarını zahmetsizce ve çok hızlı bir şekilde 
geliştirmek** olan oldukça gelişmiş tam takım bir HTTP makinesidir.

Evet! Symfony2 aslında tam olarak bir framework değildir. Web uygulamaları 
geliştirme esnasında ihtiyacınız olan herşey ve fazlasını bulabileceğiniz, 
web uygulamaları geliştirme esnasında karşılaşacağınız genel sorunlara
içerisindeki araçlar ile oldukça yenilikçi çözümler getiren bir 
"HTTP makinesidir".

### Siz Kimsiniz ?

Şu anda bu yola [Sedat KOCADOĞAN](http://skocadogan.blogspot.com),
[Boğaç ASLANYÜREK](http://www.dubluve.net) ve [Osman Üngür](https://github.com/import)
olarak üç kişi çıktık. Bize sizde katılabilirsiniz.

### Sizin işiniz yok mu ? Neden böyle bir işe kalkıştınız.

Bu projeye her birimizin kendi açısından vereceği iyi anlamda çok uzun 
cevaplar olduğu için burada yazmayı uygun bulmadık. Sıkmamak açısından.
Ancak şunu belirtmek isteriz ki bu bir ideal işi ve böyle özgür ve 
kollektif projelerde bulunmak ve üretmekten zevk alıyoruz. Eğer bizlerinde
bu kadar zaman kazandığımız tecrübeleri bir *değere* çevirebiliyorsak ne
mutlu bizlere.

### Neden Symfony2 Belgeleri ?

Bunun belki 500-1000 sebebi sayılabilir ancak bir kaçını sıralarsak;

Ülkemizde PHP kullanımı oldukça yaygın. Amator ya da profesyonel herkes
ucundan kıyısından PHP ile bu işe başlamıştır. Bu şekilde ya devam etmektedir 
ya da bunun üzerinden başka dillere geçmiştir. Ancak çoğumuz için PHP ilk 
göz ağrımızdır.

PHP ile başladıktan bir kaç zaman sonra genellikle bir framework ile
tanışırız. Bu muhtemelen CodeIgniter, CakePHP, Kohana gibi bir şeyler 
olur. Biraz daha ilerleyince bunlar bize bir yerde yetmemeye başlar. 
Bunun için "genelde arkadaş tavsiyesi" ya Zend gibi framework'ler 
içerisinde çalışmaya başlarız ya da cengaverlikte bulunup dünyayı 
değiştirecek bir "kick ass" framework geliştirme derdine gireriz ki bu 
genelde hüsranla sonuçlanır. 

İyi geliştirici olmak için süper derecede yabancı dil bilmek çok da gerekli
değildir. Gereklidir ancak şart değildir. İyi geliştiricilik başka bir şey.
Bu yüzden bizde eğer Symfony2 gibi sizi gerçek bir HTTP makinesi ile
tanıştırma noktasında size bir yardımımız dokunursa ne güzel. 

Symfony2 gibi üzerinde dünyada şu anda insan zekasının bulup geliştirdiği
en iyi programlama teknolojileri ve yapılarının en iyi örneklerini kendi
bünyesinde toplayan bir sistemi, Türk geliştiricilere neden -en azından
belge bazında - tanıtmayalım ki dedik ve bu işe girdik. Symfony2 dörtdört'lük
bir framework den ziyade aynı zamanda bir ekosistemdir. Bunu zamanla 
anlayacaksınız. Bir başka ilginç şey de bu belgelerden öğrenecekleriniz
ile ileride belki Django, RoR, Hibernate gibi başka dillerde geliştirilmiş
çok daha ileri düzey uygyulama geliştirme sistemlerine de geçişiniz 
oldukça kolay olacak. Çünki Symfony2 bu sistemlerin tüm özelliklerini
ve olaylara yaklaşım mantıklarını kendisine birebir kopyalamıştır.

En son olarak da bu kadar reklamdan sonra; bir sistemi öğrenmenin en temelinde
o sistemin *resmi dökümanlarını* okumakla iyi bir şekilde anlaşılabileceği
inancında olduğumuzdan da bu işe giriştik. Symfony2'nin oldukça iyi bir 
şekilde organize edilmiş dünya üzerinde yüzlerce gönüllü -bizler gibi- 
katkıcının sağladığı bir dökümantasyonu vardır. Bunu dilimize kazandırmak
heyecan bizce verici.
  
### Bu Belgeleri Türkçeye Çevireceksiniz de Ne Olacak?

Eğer web tabanlı uygulamalar geliştiriyorsanız ya da bu işlere kıyısından
köşesinden, hobi amaçlı bile olsa bulaştıysanız, bilirsiniz, genelde iyi web 
uygulamaları geliştirmek cidden **eziyettir**. Bunun için framework 
kullansanız bile. Ancak Symfony2 'nin yapısı gereği şu ana kadar 
geliştirilmiş "iyi" anlamdaki pek çok yaklaşımı ve teknolojiyi bünyesinde 
barındırdığı için *öğrenmeye ve öğretmeye değer* olarak görüyoruz. 
Belki bu çalışmamız ile pek çok kişiye Symfony2 kullanmaya özendirebilir, 
pek çok kişinin karmaşık uygulamalar geliştirmeyi öğrenmesini bir nebze 
olsun sağlayabiliriz dedik. Amacımız tamamen budur. Ve bundan da hiç bir 
karşılık -sizin bu projeye gönülü katkınız dışında- beklemiyoruz.

### Çok Fena Gaza Geldim. Bu Projeye Nasıl Yardım Edebilirim.

Projenin [google-groups](https://groups.google.com/forum/?fromgroups#!forum/symfony-2-tr) 
üzerinde bir gurubunu oluşturduk. Buraya katılabilirsiniz. Burası projenin tartışma
alanıdır. Belge çevirileri ile ilgili herşeyi burada paylaşabilirsiniz.

Proje [GitHub üzerinde geliştirilmektedir](http://github.com/symfony-tr/symfony-docs/tree/2.0/)
Dolayısıyla yardımcı olmanız için öncelikle bu repoyu forklamanız gereklidir.

Symfony2'nin tüm belgeleri reStructuredText üzerinden yazıldığından bu 
formattada yazmayı birazcık bilmeniz gerekli.

Ve son olarak da [Shakespeare](en.wikipedia.org/wiki/William_Shakespeare)
eserlerini çevirecek kadar "olmasa da" bir ingilizce bilgisine ihtiyacımız var.

Bunların hepsi sizde varsa **sizi aramızda görmekten çok mutlu olacağız.**
Eğer Symfony2 ile uygulama geliştirme tecrübeniz varsa bu çok daha iyi olacaktır.
Çünkü belgeleri Türkçeye çevirirken Symfony2'ye özgü pek çok terim ile
karşılaşacaksınız. Bu terimlerin bazılarına [buradan](/terminology.html) erişebilirsiniz.

Eğer bu söylediklerimiz hakkında (Rst,Git, forklama vs..) en küçük bir fikriniz 
yok ancak ingilizce bilginize güveniyorsanız yakında sizler içinde bu projeye nasıl 
katkı vereceğinizi açıklayan bir sayfamız olacak. Buradan nasıl destek vereceğinizi 
öğrenebilirsiniz. Ancak şimdilik aklınıza takılan tüm soruları [google-groups](https://groups.google.com/forum/?fromgroups#!forum/symfony-2-tr) 
üzerinden sorabilirsiniz. 

Buraya kadar okuduğunuza göre demekki bu proje ile ilgilendiniz. E hadi!.
Ne duruyorsunuz :)
